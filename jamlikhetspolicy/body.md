<!-- Konglig Datasektionens jämlikhetspolicy -->

# Bakgrund

Detta dokument har tagits fram som ett tillägg till THS JML-policy. Detta är för att det ska bli tydligt hur vi jobbar med JML på Konglig Datasektionen. Dokumentet är skapat så att varje paragraf är kopplad till en paragraf i THS-policy och det första stycket i varje paragraf är hela policypunkten. Därefter följer underparagrafer som specificerar hur vi på Konglig Datasektionen arbetar med huvudpunkterna. För begreppsdefinitioner hänvisar vi till [THS JML-policy](https://drive.google.com/drive/folders/1Yg90ggSuvpP_9858ByotplhSgR01l6aX?usp=sharing).

# §1 Inkludering och Mångfald

THS organisation och verksamhet ska ha en öppen och inkluderande kultur samt genomsyras av mångfald.

## §1.1

Vi strävar efter att ha stor mångfald i sektionens nämnder och projekt och tar hänsyn till sådant vid rekryteringar.

## §1.2

Sektionen uppmuntrar att alla tillfällen där en medlem anser att avsteg från denna policy gjorts rapporteras till någon av sektionens kontaktpersoner (se avsnitt Kontakt).

# §2 Trygghet och tillgänglighet

THS ska ha en trygg och tillgänglig fysisk och psykosocial miljö där alla kan utvecklas personligt, utbildnings- och karriärmässigt.

## §2.1

Alla lokaler som Konglig Datasektionen använder vid sina tillställningar ska vara tillgängliga fysiskt för alla potentiella deltagare.

## §2.2

Funktionärer samt styrelse ska ta hänsyn till medlemmarnas arbetsbelastning och vara lyhörda kring potentiellt överarbete, och om sådant uppkommer göra förändringar för att avlasta.

# §3 Lika villkor

Inom THS ska alla behandlas på lika villkor och ha samma möjlighet att ta del av THS verksamhet och organisation.

## §3.1

De tillställningar som Konglig Datasektionen anordnar ska arbeta för alla deltagare ska kunna delta under samma villkor, oavsett förutsättningar för enskild deltagare.

## §3.2

Förtursbiljetter till evengemang ska enbart tillämpas enligt §5 Anmälningar till arrangemang i [Informationsspridningspolicyn](https://styrdokument.datasektionen.se/informationsspridningspolicy).

# §4 Diskriminering och trakasserier

THS ska ha nolltolerans mot diskriminering och trakasserier.

## §4.1

Alla förtroendevalda får utbildning i JML och vet hur de ska agera om någon kommer till dem för att få hjälp med ett jämlikhetsärende.

## §4.2

Det ska finnas resurser för att jobba med JML på sektionens hemsida och alla förväntas jobba aktivt med det inom sin nämnd eller projekt.

## §4.3

Vi uppmuntrar att eventuella händelser anmäls till rätt instans och sektionen arbetar aktivt med att förhindra liknande händelser i fortsättningen.

# §5 Normkritik och Självgranskning

THS ska vara aktivt normkritisk och självgranskande.

## §5.1

Vid varje inval ska en självutvärdering göras av ansvarig funktionär för att se så att inga bias påverkat beslutet som specificerat i [Rekryteringspolicyn](https://styrdokument.datasektionen.se/rekryteringspolicy).

## §5.2

Förtroendevalda ska utföra kontinuerliga självutvärderingar under hela förloppet av sina mandatperioder.

# §6 Transparens

THS ska vara en transparent organisation som kommunicerar på ett tillgängligt sätt.

## §6.1

Inval ska vara transparent och presenteras som specificerat i §6 av [Rekryteringspolicyn](https://styrdokument.datasektionen.se/rekryteringspolicy).

## §6.2

Material ska göras tillgängligt på de språk och i den utsträckning som specificerat i [Informationsspridningpolicyn](https://styrdokument.datasektionen.se/informationsspridningspolicy).

# Ansvar

Det yttersta ansvaret för att policyn efterlevs har Sektionsordförande, Jämlikhetsnämndens Ordförande, Studerandeskyddsombud och styrelsen.

# Andra dokument

-   [THS JML-policy](https://drive.google.com/drive/folders/1Yg90ggSuvpP_9858ByotplhSgR01l6aX?usp=sharing)
-   [THS Sångpolicy](https://drive.google.com/drive/folders/15GQMVeBq5oZzjLipTbLVJlSUqhQ4Nf_g?usp=sharing)
-   [KTHs uppförandekod för studenter](https://www.kth.se/student/studier/rattigheter-och-skyldigheter/uppforandekod-1.796562)

# Kontakt

-   Sektionsordförande [ordf@datasektionen.se](mailto:ordf@datasektionen.se)
-   Jämlikhetsnämndens ordförande [jno@datasektionen.se](mailto:jno@datasektionen.se)
-   D-rektoratet (Konglig Datasektionens styrelse) [drek@datasektionen.se](mailto:drek@datasektionen.se)
-   Studerandeskyddsombud [sso@datasektionen.se](mailto:sso@datasektionen.se)
-   THS Studiesocialt [studiesocialt@ths.kth.se](mailto:studiesocialt@ths.kth.se)
-   EECS Kanslichef [marianlu@kth.se](mailto:marianlu@kth.se)
-   KTH Equality Office [equalityoffice@kth.se](mailto:qualityoffice@kth.se)
-   Studievägledare [svl-data@kth.se](mailto:svl-data@kth.se)
