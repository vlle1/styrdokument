<!-- Konglig Datasektionens klimatpolicy -->

# Bakgrund

THS kårfullmäktige har tagit fram ett policydokument för att förenkla klimat- och miljöarbetet inom THS. För att ytterligare hjälpa Datasektionens funktionärer att i sitt vardagliga arbete jobba utifrån den policyn så har det här dokumentet tagits fram. För att se orginaldokumentet, se [THS Policy för Klimat och Miljö](https://drive.google.com/drive/folders/11rBxjveYLkQ-NyzJIg0KEuDqdQrqpYNJ).

# §1 Minska nykonsumtion

Inom och mellan THS olika verksamheter ska det finnas möjlighet att dela på materiella tillgångar och därmed minska nykonsumtion.

## §1.1

Samarbeta och dela material mellan nämnder och projekt. Om något behövs, kontakta andra nämnder och se över om dom redan äger det ni behöver.

# §2 Undvik engångsartiklar

Användning av engångsartiklar och utdelningsmaterial ska undvikas i största möjliga mån.

## §2.1

Om man ej kan undvika engångsartiklar, använd då så miljövänliga material som möjligt.

## §2.2

Istället för fysiskt utdelningsmaterial, se över möjligheterna till digitala alternativ, t.ex. digitala broschyrer, programblad osv.

# §3 Återvinning

Sortering av avfall för att möjliggöra återvinning ska utföras i största möjliga mån.

## §3.1

Se till att det finns möjlighet till sortering av avfall under event, såsom pant, glas osv.

# §4 Mat

Mat med lågt klimatavtryck ska premieras i alla delar av THS verksamhet. Om kött erbjuds, ska det alltid vara som ett aktivt val.

## §4.1

Måltider som serveras på event anordnade av sektionen ska i första hand planeras som köttfria. Det är tillåtet att erbjuda kött till de som önskar.

# §5 Transport

Miljövänliga färdalternativ bör väljas om det inte orsakar signifikanta ekonomiska eller administrativa problem.

## §5.1

Använd kollektivtrafik i så stor mån som möjligt, t.ex. vid besök till Osqvik.

## §5.2

Om ni behöver hyra bil, välj en miljövänlig då det är rimligt.

# Samarbeten

Vid samarbeten med externa parter bör man uppmuntra till att den delade verksamheten har ett minimalt klimatavtryck.

# Kommunikation

I redovisning av verksamheten som gått (testamente eller verksamhetsrapport) bör man, om applicerbart, berätta hur man arbetat med att minska sin verksamhets klimatavtryck.

# Ansvar

Styrelsen ansvarar att se till att organisationen i sin helhet följer policyn, där Ledamot för studiesociala frågor har det uttalade huvudansvaret.
